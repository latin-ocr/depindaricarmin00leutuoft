22

militudinis omnes numeros habet, Photium, Sumam, Paroemiographos, quae de Epigene
tradunt. ex eodem fonte hausisse. Non opus est. ut hunc fontem ipsius iam Chamaeleontis
librum fuisse. statuamus. sed accepit ine quicunque fuit fons copias suas aliqua certe a
chamaeleonte via. Hac ratione admissa non nimium nostra sententia discedet ab eis,
quae doctissime Erncslus Kacpkc in eleganti de chamaeleonte Heracleota libello, Bero—
lini. 1856. p. 33 lin. 10 disputavit. Mirum est. virum praestantissimum testimonio illo apud

Suidam de Epigene Thespidis proavo uti omnino noluisse.

22. Rectissume Bernhardflam coniecisse, Epigenis memoriam ex anagrapha
quadam rerum artis musicae apud Sicyonios haustam esse.

Vidimus igitur. multos in ea re testes consentire, Epigenem Sicyonium primum
ausum esse tragoediam ἀπροσδιόνυσον seribere. Quaeritur iam, unde haec narratio orta
sit. quamque fidem habeat. Nam Chamaeleontem eam minime finxisse, cum multis caussis,
tum inde adparet. quod eam in proverbio illo explicando reprobavit; quare minime eam
finxit. sed traditam invenit. Itaque quibus auctoribus haec fama nitatur, si fieri possit,
investigandum est. Proposuit de hac re coniecturam egregiam Godofrcdus Bernhardy,
Hist. litt. Gr. 11. 2 (1872), 10 med.y quae cum per se iam verisimillima sit. tum aliis qui-
busdam argumentis ita confirmari potest⁷ ut pro certa haberi possit. Bernhardyus Epi-
genis nomen et memoriam ex anagrapha quadam Sicyonia sumpta censet. Sicyonem
patriam anagrapharum fuisse. notum est. Atque anagraphas regum clarissimas nunc
mittamus. Sed apud eius urbis cives, memoriae rerum conservandae studiosissumos,
artis musicae quoque annales publice adservabantur et propagabantur, in quibus tam
victoriae in ludis publicis musicis impetratae, quam nova in arte musica inventa litteris
consignata erant.

Huius litterarum monumenti, cognitu profecto dignissumi, memoriam Plutarcho de-
bemus. qui duo inde fragmenta affert ex Heraclidis Pontici de Musica opere deprompta.
Ac prius quidem fragmentum ex ipso anagraphae Sicyoniae ingressu desumptum est, quo-
niam in eo de artis cithara canendi inventore Amphione, Iovis et Antiopae filio, exponitur,
Plut. de mus. 3 Ἡρακλείδης δ’ ἐν τῇ Συναγωγῇ τῶν ἐν Μουσικῇ τὴν κιθαρῳδικὴν ποίησιν
πρῶτόν φησιν Ἀμφίονα ἐπινοῆσαι . . . πιστοῦται δὲ τοῦτο ἐκ τῆς ἀναγραφῆς τῆς ἐν Σικυῶνι
ἀποκειμένης. Hanc de Amphione artis citharoedicae inventore narrationem ne quis pro
otioso hominum litteratorum posterioris aetatis lusu habeat, monendum est. Amphionem
et Zethum apud Sicyonios quoque heroes patrios et demesticos fuisse. quos Antiopa, Asopi.
ut videtur, apud Sicyonios filia (Paus. 2. 6, 4), peperisset. Paus. 2. 10, 4 ἐν δὲ αὐτῷ (i. e. τῷ
Ἀφροδίτης ἱερῷ) πρῶτον ἄγαλμά ἐστιν Ἀντιόπης· εἶναι γάρ οἱ τοὺς παῖδας Σικυωνίους, καὶ δι’
ἐκείνους ἐθέλουσι καὶ αὐτὴν Ἀντιόπην προσήκειν σφίσι. Itaque quod Amphion musices in·
ventor appellatur. non enchiridii doctrinam sapit. sed ex fama populari sumptum. In
altero apud Plutarchum fragmento de Clonae clarissimo invento traditur, Plut. de Mus. 8:

 


RECTOR ET SENATVS
YNIYERSITATIS FRIDERICIAE GVILELMIAE RHENANAE

lelssvs
S.

1. Subsidia nonnulla interpretationis Pindaricae immerito suspecta.
Carmen Nem. IX. de lyrica tragoedia quid doceat.

Utilissimum haud dubie et maxume necessarium in litteris nostris est Epicharmeum
νᾶφε καὶ μέμνασ’ ἀπιστεῖν. Sed in hac quoque re, ut in omni vita, curandum est, ut Solo-
nei quoque dicti ne immemores simus: μηδὲν ἄγαν. Negandi illa et dubitandi consuetudo,
quae assensum semper cohibet, quae semper, ne carbones pro thesauro sibi obtrudantur,
timet, veros saepe thesauros e manibus caeca amittit. Atque haec saeculi nostri nimia
in fraudibus odorandis cautio iam pridem haud ita leve damnum Pindaricis litteris attulit.
Nam sunt antiqua quaedam et praestantissima interpretationis Pindaricae subsidia⁷ quae
diuturna illa negandi consuetudine et adversis hominum rumoribus in tantam invidiam
adducta sunt, ut nemo eis uti iam audeat, immo omnes tanquam a scopulo inde cur-
sum avertant. Haec igitur pro viribus mala fama liberare et in hominum favorem, si
fieri possit, restituere conabimur. Atque ut statim rem illam, cuius iam nomen pro
malo omine haberi solet, audacter eloquar: ζννιίῑιιυ fragm-diac memoriam instaurare in
animo est!

Verum ut omnia recte et auspicato procedant. paullo altius initium rei repenten-
dum est. Pindari nonnulla carmina tragoediae aperte sublimitatem spirant. Non sunt ea
mera epinicia; Pindarus, qui mos est architectorum interdum architecturae ordines .mis-
centium, epiniciorum structurae praeclara quaedam e genere tragico ornamenta admiscuit,
columnas, acroteria, zophorum, eoque temperamento egregiam pulchritudinem assecutus
est. In carmine Nemeo IX. in Chromiurn quis non omnes numeros tragoediae in parte
mythica agnoscat? Prodit Adrastus, heros generosissimus omnibus virtutibus ornatissi-
muS, ingentis belli consilia animo volvens Sed in illa virtutum copia, ut sunt humana
omnia errori et culpae obnoxia, tanquam in pulcherrimo flore vermiculus, recondita quae·
dam culpa latet. Adrastus pro summa in rebus humanis lege strictum sus colit3 hac
una libra omnia pendit et aestimat; quae ex animi sententia iusta esse sibi persuasit, ea


21

λυται, ἥντινα πολλοὶ Η λαοὶ φημίξωσι· Θεός νύ τίς ἐστι καὶ αὐτή. Narrant igitur complures
scriptores Epagenem Sicyonium primum tragoediam scripsisse, in qua — mirabile dictu —
non Bacchi, sed, rem inauditam ausus, heroum alicuius fata prosecutus sit. Eum heroem
Adrastum fuisse ex Herodoti loco 5, 67 Ο. Muellerus Dor. 11², 360 egregie conclusit. cf.
Schmidt, Diatr. de dithyrambo p. 185. Exponunt de Epigenis invento data opera scri-
ptores, qui proverbii: οὐδὲν πρὸς τὸν Διόνυσον originem explanant. Gravissumum testimo-
nium est Photii in Lexico ΙΙ, 35 ed. Naber et Apostolii in Paroemiographis edition.G0t-
tingens. ΙΙ, 585, qui ad verbum consentiunt: Ἐπιγένους τοῦ Σικυωνίου τραγῳδίαν εἰς αὐτὸν
ποιήσαντος, ἐπεφώνησάν τινες τοῦτο. ὅθεν ἡ παροιμία.

Inest in his verbis aperta repugnantia. Nam acclamavit populus Epigeni, quod
nihil ille de Baccho dixerat; itaque εἰς αὐτὸν verum esse nequit. Quamobrem alii alia
ratione verba emendare studuerunt. Welekerus, qui compluriens locum tractavit, negatio-
nem insertam volt3 atque οὐκ saepe in scriptoribus omissum esse; Nachtrag zur Aesch.
Tril. p. 277. extr. et Griech. Gotterlehre Ι, 93. odofredus contra Muellerus, Doriens. 11²..360
εἰς Ἀδραστον optime coniecit. Eadem ratione aliis quoque scriptorum locis αὐτὸς pro-
nomen in nominis proprii locum irrepsit, velut e Muelleri coniectura in Prolegomenis in
Mythologiam p. 272 apud Plut. Thes. 23: ἐξῃρέθη δὲ τέμενος Αἰγεῖ, ubi codices falso: αὐτῷ,
atque adsentitur Muellero Welckerus, Nachtr. p. 205. Una sola est retinendae scripturae
εἰς αὐτὸν via: si dicamus indicari id, quod ut faceret Epigenes, a populo exspectabatur.
Hunc in modum reliqui, qui hanc explicationem adferunt, rem accepisse videntur. Suidas
s. v. οὐδὲν πρὸς τὸν Δ.] Ἐπιγένους τοῦ Σικυωνίου τραγῳδίαν εἰς τὸν Διόνυσον ποιήσαντος ἑπε-
φώνησάν τινες τοῦτο, quam scripturam ut rectam defendit Pinzgerus, de Dramatis Graeco-
rum satyrici orig. Vratisl. 1822 p. 12. Similia tradunt Zenob. V, 40 ed. Gott. Ι p. 1373
Diogenian. VII, 18 Ι p. 289.

21. Testium de Epigenis tragoedia communis et princeps auctor, omissis eis, qui pro-
pagandae tantum ad posteros famae negotium sustinuere, Chamaeleon est Heracleota.

Iam si quaeramus, cui tandem ex nobilioribus scriptoribus paroemiographi illam
de Epigene fabulam debeant, nomen nobis se offert scriptoris satis clari, Chamaeleontis
Heracle—osae, Peripatetici, Theophrasti aequalis. Pergit igitur Photius ΙΙ, 35 post verba
supra allata: βέλτιον δὲ οὕτως· τὸ πρόσθεν εἰς Διόνυσον γράφοντες τούτοις ἠγωνίζοντο. . ,ὓστε-
ρον δὲ . . . εἰς μύθους καὶ ἱστορίας ἐτράπησαν, μηκέτι τοῦ θεοῦ μνημονεύοντες . . . καὶ Χαμαιλέων
ἐν τῷ περὶ Θέσπιδος τὰ παραπλησία ἱστορεῖ. Plurimum interest, ut recte nunc cognoscatur,
non posteriorem tanturn, sed priorem quoque illam explicationem de Epigene, qui primus
tragoediam ἀπροσδιόνυσον, a Baccho solutam, composuerit, ex Chamaeleontis de Thespide
libro sumptam esse. Potest, opinor, hoc paene pro certo demonstrari. Suidas in articulo
Θέσπις tradit, Thespidem ab Epigene sedecimo gradu originem traxisse Θέσπις. . . τραγικὸς
ἑκκαιδέκατος ἀπὸ τοῦ πρώτου τραγῳδιοποιοῦ Ἐπιγένους τοῦ Σικυωνίου τιθέμενος. Iam verisi-


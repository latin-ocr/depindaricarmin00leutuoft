223
ἐν δὲ τῇ ἐν Σικυῶνι ἀναγραφῇ τῇ περὶ τῶν ποιητῶν Κλονᾶς εὑρετὴς ἀναγέγραπται τοῦ Τριμε-
ρους νομου.

23. Tempora quomodo in illa anagrapha computata sint. Epigenis aetas quod
ad Heraclidarum in Sicyoniam adventum revocatur, documento est,
Epigenis tragoediae Dorienses auctores et patronos fuisse.

Narrat praeterea Plutarchus, in anagrapha Sicyonia rerum memorabilium tempora
computata esse secundum Heresides Argivas3 hoc enim inest in verbis Plutarchi de Hera-
clidis Pontici libro. de Mus. 3: πιστοῦται δὲ τοῦτο ἐκ τῆς ἀναγραφῆς δι’ ἧς τάς τε ἱερείας
τὰς ἑν Ἄργει καὶ τοὺς ποιητὰς καὶ τοὺς μουσικοὺς ὀνομάζει. Haec quoque res documento est,
hanc anagrapham non ex eruditorum officina prodisse, sed monumentum fuisse publica
auctoritate conditum. Nam Dorienses Sicyonii cum Argis coniunctissimi sunt et domina-
tionis suae apud Sicyonios ius ex Adrasti, herois Argivi, dominatione legitima repetunt.
Anagrapha igitur Sicyonia documenti publici vim habet, et quae in ea narrata erant, eius
haud dubie famae, quae Sicyone publice recepta esset, fidem praestant.

Iam in anagrapha illa Sicyonia fieri nullo modo potest, quin Epigenis inventum
memoratum fuerit. Apud Suidam s. v. Θέσπις Epigenis aetas eum in modum definitur,
ut ante Thespidem sedecimus fuerit, qua re ad Phaleae‚ Temeni filii, qui ex Heraclidarum
stirpe primus Sicyone regnavit (Paus. 2, 6, 7), aetatem reicitur. Fuit igitur popularis haec
apud Sicyonios fama, illa aetate Epigenem primum novom in tragoediis pangendis iter
ingressum esse. Cum hac fama egregie consentiunt ea, quae loco praestantissumo, qui
in hac quaestione pro Cynosura et Helice, ad quas navis cursum dirigeremus nobis fuit,
apud Herodotum 5, 67 traduntur⁷ ubi Sicyonii, hoc est Dores Sicyonii, ante Clisthenis
aetatem Adrastum heroem choris tragicis celebrasse dicuntur: τὸν μὲν Διόνυσον οὐ τιμέοντες,
τὸν δὲ Ἄδρηστον. Habes puram putam, quod aiunt, tragoediam ἀπροσδιόνυσον. Suo igitur
iure, undecunque haec hausit, sive ex Herodoto, seu, quod malim, ex Aristotelis περὶ
ποιητῶν dialogo, Themistius or. 27 p. 400· post med. ed. Dindorf dicit: καὶ τραγῳδίας εὑρεταὶ
μἐν Σικυώνιοι, τελεσιουργοὶ δὲ Ἀττικοὶ ποιηταί.


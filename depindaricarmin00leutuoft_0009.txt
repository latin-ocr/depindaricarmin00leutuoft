7

Illa quoque testimonia. quibus, quemadmodum a Bacchi morte ad heroum fata carminum
tragicorum argumentum traductum sit. traditur, consideranda nunc paullulum sunt. Photius
l. s, p. 35 τὸ πρόσθεν εἰς τὸν Διόνυσον γράφοντες τούτοις ἠγωνίζοντο, ἅπερ καὶ Σατυρικὰ ἐλέγετο
ὕστερον δὲ μεταβάντες εἰς τραγῳδίας γράφειν κατὰ μικρὸν εἰς μύθους καὶ ἱστορίας ἐτράπησαν.
Deinde Zenobius in Paroemiographis Graec. edd. Leutsch et Schneidew. ι·01.Ι, 127, Cent.
V, 40 τῶν χορῶν ἐξ ἀρχῆς εἰθισμένων . . . ᾄδειν εἰς τὸν Διόνυσον, οἱ ποιηταὶ ὕστερον ἐκβάντες τὴν
συνήθειαν ταύτην Αἴαντας καὶ Κενταύρους γράφειν ἐπεχείρουν.

5. Lyricae tragoediae imago initio huius saeculi a Boeckhio introducta
Eridis pomum fit duarum in philologia scholarum.

His igitur similibusque testimoniis fretus lyricae tragoediae imaginem primum sub
initium saeculi nostri instauravit Bocckllz'ns, Staatshaushaltung der Athener (editionis
prioris, 1817) II‚663 et Corp. Inscr. Gr. Ι, 764 et ΙΙ, 509. Eius sententiam exornarunt et
exaedificarunt viri egregii lli-lckcrus, Nachtr. zur Aeschyl. Tril. Frankof. 1826 p. 244 et
die Griech. Tragoedien ΙΙΙ, 1293ς O. *lluellcn Doriens. 112, 3603 Schneedcwsmcs, Simonidis
fragm. p. 52 lin. 7 ab inf.; H'arllmgus in Philologo Ι, 404. Videbamur igitur ἑρμαίῳ illo
Boeckhiano nova quadam pulcherrimaque Musarum Graecarum filiola aucti esse, tragoe—
dia lyrica. multorumque iam studiis eius cultus frequentabatur: cum subito turbo quidam
exortus est, quem tanquam aliquis Iuppiter tonans et fulgurans Godasrcdus Hcrmannus,
cuius viri nomen nunquam sine summa reverentia nuncupandum est, in commentatione
elegantissima de tragoedia comoediaque lyrica, edita primum anno 1836, nunc Opusc. VH,
211, excitavit, quo turbine venusta illa Melpomenae filia, quae modo mundum timide, sed
hercle Boeckhio patrono⁷ salutaverat, subito disiectav sparsa. hominum litteratorum oculis
erepta est: “flavit et dissipata est.'' Etenim inventum illud de lyrica Graecorum tragoedia
duas saeculi nostri philologorum scholas vehementer exercuit. In hac quaestione viri egregii,
quorum nomina sidera feriunt, vires invicem periclitati sunt. Huius controversiae radices
intimae haud dubie proficiscuntur ex ingenii humani omnino duplici quadam indole, quam
philosophorum adhuc nemo penitus exploravit. Sunt revera duae hominum familiae: altera
eorum, qui lubentius dubitant, quam credunt; altera eorum qui credunt lubentius, quarn
dubitant. Sed in hoc certamine victrix fuit Hermanni et Lobeckii caussa, siquidem hoc
vincere est plurimorum eruditorum suffragiis consulem creari et omnia puncta ferre. Nam
nunc omnino aut fallimur. aut ea est popularis vox, ut qui lyricam tragoediam pro re
seria habeat, cachinnos moveat et Κρόνος aliquis vel Τιθωνὸς ὀψιμαθὴς existimetur, quippe
qui rem Hermanniano et Lobeckiano acumine dudum profligatam et explosam recoquat.
Sed in universa hae quaestione de lyricae tragoediae aut optimo in litterarum civitate aut
nullo iure, principem semper locum obtinebit Suidae illud de Pindari carminibus drama-
ticis tragicis testimonium. Eius auctoritatem lyricae tragoediae patroni tanquam aliquod
Palladium defendunt; adversarii praefracte ullam in eo ad demonstrandum vim esse
negant.


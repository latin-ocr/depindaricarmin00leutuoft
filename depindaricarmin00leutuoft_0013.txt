ll

9. Quaenam res indubitato documento sit⁷ indicem apud
Suidam Aristophaneo vetustiorem esse.

Confitendum est. Boeckhii argumentationem magnam veri speciem habere. 'samen
a Bergkio Poet. Lyr. 1⁴, 1567 rectissimo iudicio impugnata est: quamquam non omnia
negavit Bergkius‚ sed ἕτερον μὲν ἔδωκε, ἕτερον δ’ ἀνένευσεν. Aristophanis enim illam
editionem fuisse. quae numeros librorum adscriptos ostendit. illis argumentis, quibus
Boeckhius rem firmavit, obsecutus Bergkius concedit. Sed alterum. quod gravius est,
longe secus se habere docuit: index apud Suidam, qui plura genera habet, Bergkio iudice
vetustior est; Aristophanis ille index cum paucioribus generibus recentior. Bergkius ad
hoc demonstrandum satis artificiosa argumentatione utitur, quae num omnibus eruditis illa,
quae volt, probatura sit, dubitari potest. Verum unum ex illis argumentis, quod in trans-
cursu Bergkius attigit, tale mihi videtur, ut si seorsum ponatur et recte ab omni parte
illustretur, rem plane conticere debeat. In Aristophanis indice⁷ qui genera pauciora cum
numeris librorum adscriptis habet, carminum illa novem genera non temere vel, ut in
indice apud Suidam. secundum favorem lectorum disposita sunt, sed ad norman quandam
artisy de qua Proclus Chrestomathia, westph. Ser. Metr. p. 2425 exposuit. Distinguuntur
apud Proclum tres omnino carminum lyricorum classes diversae: prima continet carmina
in deos, altera in homines⁷ tertia in ambos simul, deos et homines. In prima classe Pro-
clus haec numerat: ὕμνον, προσόδιον, παιᾶνα, διθύραμβον, ἰόβακχον, ὑπορχήματα. In altera:
{misma ἐπινίκια, σκολιά, θρήνους. In tertia: παρθενεῑα, δαφνηφορικά.

Aristophanes Pindari carmina ita disposuit, ut eiusdem classis genera deinceps
poneret, classes vero ipsas ita ordinaret, ut earmina in deos primo, carmina in deos et
homines secundo, carmina in homines tertio loco poneret. Unum tantum exemplum huic
legi repugnare videtur. hyporchemata‚ quae Proclus carminibus in deos adnumerat, Ari-
stophanes carminibus in deos et homines. Sed iam supra expositum est, Pindarum
hyporchemata a prisca sublimitate deflexisse et hominum rebus accommodasse; cf. Bergk,
Poet. Lyr. 1⁴. 370 extr. Hic carminum lyricorum ordo, quem Aristophanes non exco-
gitavit. sed traditum invenit, tam aptus et simplex est, ut mirum non sit, eum. quod ex
Proclo constat„ eruditorum plausum tulisse. Iam vero apertum videtur. quid inde de in-
dicis apud Suidam aetate sequatur, qui maiore generum copia excellit, sed dispositionis
praestantia longe inferior est. Minime, opinor, credibile videbitur, criticum aliquem,
qui, quom indicis Aristophanei notitia imbutus esset, Pindari denuo edendi consilium
agitaret, hoc admissurum fuisse, ut ordinem ab Aristophane institutum disiceret et in
corporis bene dispositi locum farraginem sine certa lege ad arbitrium vel ad lectorum
qualecunque de praestantia carminum iudicium compositam substitueret.


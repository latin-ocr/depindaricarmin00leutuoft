4. caussam mutati Bacchicorum cantuum argumenti profectam esse
a Doriensibus Sicyoniis, qui lugubrem Bacchi cultum muliebrem
et viris fortibus haud satis dignum iudicarent.

Quaeritur. quando tandem et ubi terrarum haec carminum bacchicorum seu tragi-
corum mutatio facta sit, qua hoc effectum est, ut pro argumentis mere bacchicis heroum
fata substituerentur. Hoc quoque egregiis ex antiquitate testimoniis inlustrari potest.
Mutationis eius initia a Doriensibus Sicyoniis facta sunt. Sicyone Bacchi cultus antiquissi-
mis iam ante Dorum adventum temporibus floruit. Resonabant Sicyone tempore hiberno.
cum ipsa natura ad luctum homines invitat, lugubres illi chororum tragicorum cantus,
quibus Bacchus puer ab immanibus hostibus (atque Titanes eos voco, quiquid contra Lo-
beckius dicit) discerptus lugebatur. Verum hoc lamentationum et planctuum genus prin-
cipibus Doriensium, summorum in moribus civium fingendis et educandis artificum, minus
utile, immo muliebre, nec satis viris fortibus decorum visum est. Tali luctu animos penitus
sane commoveri, sacrorum participes extra se ferri, sed mores et animorum robur nihil
emolumenti capere rectissume ratiocinabantur. Iam igitur Dores in Bacchi locum heroem
alium, sibi dilectissumum et dominationis suae patronum, Adrastum, substituerunt. Eius
non fata solum et certamina, sed culpam etiam poetis canenda commendarunt, et leni illa
quidem, sed insuperabili. qualis fuit in Doriensibus, vi propositum suum executi sunt.
Prodiit Epigenes qui primus novom hoc carminum genus felicibus auspiciis ceteris propina-
vit. Ab Epigene tragoedia lyrica, histrionibus carens, orta est; atque plus etiam dicere possis:
tragoedia omnino. Nam tragoedia, quae quidem vere ita dicatur. tunc demum oriri potuit,
cum cantus illi a Baccho soluti ad heroum fata transferri coepti essent.

Harum rerum, quas exposuimus, testimonia in promptu sunt haud ita pauca nec
levia. Herodotus 5, 67 Dores ad Adrastum a Baccho choros tragicos transtulisse haud
dubie testatur. Dicit enim, Clisthenem Baccho choros tragicos reddidisse, cum antea
Adrasti passiones (πάθη) chori illi canere soliti essent. Herod. 1. s. οἱ Σικυώνιοι ἐτίμων τὸν
Ἄδρηστον, καὶ δὴ πρὸς τὰ πάθεα αὐτοῦ τραγικοῖσι χοροῖσι ἐγέραιρον, τὸν μὲν Διόνυσον οὐ τι-
ιιέοντες, τὸν δὲ Ἄδρηστον. Κλεισθένης δὲ χοροὺς μὲν τῷ Διονύσῳ ἀπέδωκε. De Epigene poeta
Sicyonio, qui sextus decimus ante Thespidem. hoc est sedecim aetatibus Thespide anti·
quior numerabatur. haec traduntur: Photius in Lexico vol. II, 35 ed. Naber: οὐδὲν πρὸς
τὸν Διόνυσον· Ἐπιγένους τοῦ Σικυωνίου τραγῳδίαν εἰς αὐτὸν [O. Muellerus, Doriens. 11². 360
not. palmari emendatione: εἰς Ἄδραστον] ποιήσαντος ἑπεφώνησάν τινες τοῦτο· ὅθεν ἡ παροι·
ιιία. Epigenem Thespidis proavom sedecim aetatibus maiorem fuisse,Suidas testatur s. v.
Θέσπις Ἰκαρίου πόλεως Ἀττικῆς, τραγικὸς ἑκκαιδέκατος ἀπὸ τοῦ πρώτου γενομένου τραγῳδιοποιοῦ
Ἐπιγένους τοῦ Σικυωνίου τιθέμενος. Hoc stemmate aetas Epigenis ad tempora, quo Hera·
clidat: in sicyoniam primum advenerunt (Faus. 2. 6. 7), aperte reicitur. Simile est Homeri
stemma in certamine Homeri et Hesiodi, XVestermanni Biogr. 9353. quo Homerus a Lino
gradu quarto decimo oriundus dicitur. cf. welcker, die Griecliischen Trag. 111 p. 1294.

